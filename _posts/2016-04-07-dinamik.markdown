---
layout: post
title:  " طراحی سایت دینامیک "
date:   2016-04-07 11:22:00 +0430
categories: jekyll update
---
##طراحی سایت دینامیک به چه معنی است ؟
طراحی سایت دینامیک (Dynamic) یا طراحی سایت پویا عبارتی است که در مقابل طراحی سایت ایستا (Static) مطرح می شود. طراحی سایت ایستا شامل تعدادی فایل html است که کدهای مربوط به ساختار و قالب سایت و همچنین محتوای صفحات سایت را در خود جای داده است. این فایلها روی یک سرور (یا همان هاست) قرار می گیرد و هر بار که کاربری سایت را باز می کند این فایلها توسط مرورگر باز شده و قالب و محتوای سایت را نمایش می دهد. در نتیجه چنانچه صاحب یا مدیر سایت ایستا بخواهد محتوای صفحات خود را ویرایش کند یا صفحات و مطالب جدیدی را به سایتش اضافه کند باید حتما دانش تخصصی در ارتباط با کدهای html و صفحات وب و انواع مرورگرهای اینترنتی داشته باشد. که حتی در صورت برخورداری از چنین دانشی، باز هم فرایند ویرایش و مدیریت صفحات و محتوای آنها مستلزم صرف زمان و انرژی زیادی است.
اما در طراحی سایت دینامیک، از فناوری های پیشرفته تری استفاده می شود و حاصل آن نرم افزار پیچیده و پیشرفته ای است که مالک یا مدیر سایت را برای ویرایش و مدیریت صفحات و محتوای آنها از هرگونه دانش تخصصی در مورد برنامه نویسی و نحوه کار مرورگرهای اینترنتی بی نیاز می کند و هر مدیر سایت با دسترسی اختصاصی که به پنل مدیریتی خود دارد براحتی می تواند مطالب سایت را بروز کند. مثلا صفحه ای جدید اضافه کند، عنوان صفحات یا عناوین منوها را تغییر دهد، صفحه ای را حذف کند، عکس و ویدیو اضافه کند، بنر تبلیغاتی بگذارد و غیره. به این نرم افزار، سیستم مدیریت محتوا یا CMS نیز می گویند.

###آیا سایت دینامیک و غیر دینامیک در ظاهر متفاوتند؟

یک سایت چه بصورت دینامیک طراحی شده باشد چه به صورت استاتیک ممکن است تفاوت ظاهری برای کاربرانی که صرفا خواننده مطالب آن هستند نداشته باشد، اما برای مدیر سایت و برای خوانندگانی که قصد تعامل با سایت یا تعامل با یکدیگر از طریق سایت را دارند قطعا متفاوت است. همانطور که گفته شد سایت استاتیک بصورت فایلهای ثابتی است که محتوای ثابتی را در خود جای داده است و هیچ پنل مدیریتی هم در کار نیست تا صاحب یا مدیر سایت بتواند سایت را بروز رسانی کند. برای کاربران نیز امکانات خاصی نمی توان گذاشت که به نوعی در فعالیتها و محتوای سایت مشارکت کنند. اما در طراحی سایت دینامیک با استفاده از زبانهای برنامه نویسی قدرتمندی نظیر .NET و PHP و پایگاههای داده ای نظیر SQL Server و My SQL سیستمی برقرار می شود که موجب پویایی سایت هم برای مدیر و هم برای کاربران می شود و امکانات متعددی را برای هر دوی آنها فراهم می کند. در باطن یک سایت دینامیک پنل مدیریتی برای مدیر یا مدیران و نویسندگان سایت وجود دارد که بوسیله آن می توانند بی نهایت صفحه و مطلب را اضافه، ویرایش و حذف کنند. کاربران نیز می توانند از عضویت در سایت و امکاناتی که ویژه اعضای سایت است برخوردار شوند.
آیا طراحی سایت دینامیک در نتایج جستجوی گوگل تفاوتی ایجاد می کند ؟

بطور مستقیم خیر، برای گوگل تفاوتی ندارد که سایت شما استاتیک طراحی شده باشد یا دینامیک. اما بطور غیر مستقیم قطعا سایت دینامیکی که بدرستی طراحی شده باشد قابلیت بیشتری برای ارتقاء در نتایج جستجوی گوگل را دارد. زیرا مالک و مدیر سایت دینامیک همواره می تواند به آسانی محتوای جدید در سایت اضافه کند و این موضوع برای گوگل اهمیت داشته و در صورت با کیفیت بودن محتوا موجب ارتقاء سایت می شود.

###آیا طراحی سایت بصورت دینامیک ضرورت دارد یا هنوز هم می توان از سایت استاتیک استفاده کرد؟

امروزه دیگر استفاده از سایت استاتیک توصیه نمی شود و در عمل هم فایده و امکاناتی برای صاحب سایت به همراه ندارد. اگر سایت شما قرار است شبیه یک کارت ویزیت باشد که فقط یکی دو صفحه شامل اطلاعاتی از شماست که هرگز تغییر نمی کند و هدف شما نیز از راه اندازی وبسایت حضور فعال و پویا در اینترنت نیست، می توان توجیهی برای آن یافت. در غیر اینصورت عدم استفاده از سایت دینامیک منطقی نیست و امروزه هر شخصی و هر کسب و کاری که می خواهد در اینترنت حضور مؤثر داشته باشد نیازمند طراحی سایت دینامیک است.

###آیا هر طراح سایتی می تواند بخوبی یک سایت دینامیک را طراحی کند؟

یک سایت دینامیک را می توان به دو بخش مجزا تجزیه کرد. 1- ساختار ظاهری سایت یا همان قالب سایت. 2- سیستم مدیریت محتوا.
طراحان سایتی که در زمینه HTML و CSS تخصص و مهارت داشته باشند و شناخت کافی از ساختار درست و مناسب سایت بویژه برای موتورهای جستجو نظیر گوگل را داشته باشند، می توانند از پس جزء ظاهری سایت برآیند. اما این به تنهایی می شود همان سایت ایستا و غیر دینامیک. جزئی که دینامیک بودن سایت را باعث می شود در واقع همان سیستم مدیریت محتوا است که بوسیله زبانهای برنامه نویسی سمت سرور و دیتابیس های مربوطه نوشته می شود و باید بدرستی بر روی سرور و هاست مناسب نیز نصب و تنظیم شود. بنابراین طراحی سایت دینامیک، چنانچه از پایه بخواهد توسط فرد یا شرکتی نوشته شود بسیار دشوار و پر هزینه است و دست اندرکاران آن باید حتما تخصص بالایی در توسعه نرم افزارهای کامپیوتری و تجربه زیادی در برنامه نویسی تحت وب داشته باشند. در غیر اینصورت به جرأت می توان گفت حاصل کار سیستمی کارا و خوشایند نخواهد بود. یکی از مهمترین نکات در طراحی سایت دینامیک امنیت آن است و چنانچه امنیت سایت ضعیف باشد براحتی مورد حمله هکرهای اینترنتی قرار گرفته و به کسب و کار شما صدمات جبران ناپذیری وارد می کند.
آنچه در اهمیت تخصص و تجربه طراحان سایت دینامیک گفته شد در همه جای دنیا صادق است اما در طراحی سایت دینامیک به زبان فارسی چالشهای بیشتری نیز وجود دارد که اهمیت تخصص و تجربه را دوچندان می کند. زیرا اسکریپتهای متعددی برای طراحی سایت دینامیک به زبان های لاتین وجود دارد که اکثر طراحان از آنها استفاده می کنند اما طراحی سایت دینامیک به زبان فارسی نکات و مسائل خاص خودش را دارد.


##امکانات و قابلیت های سایت دینامیک:

    پویایی محتوا و بخش های مختلف با استفاده از قابلیتهایی چون: مدیریت صفحات، مدیریت و دسته بندی مطالب، مدیریت منوها و زیر منوها، مدیریت گالری عکس و ویدیو، مدیریت اخبار، مدیریت محصولات، مدیریت نظرسنجی ها و نظرات کاربران و ...
    افزودن بی نهایت صفحه و زیر صفحه
    قابلیت تعامل کاربران با سایت بصورت خودکار نظیر: ثبت نام، ارسال نظرات، پر کردن فرم و نظرسنجی و ...
    امکان جستجوی پیشرفته محتوای سایت
    امکان درج انیمیشن بصورت فلش، اسلاید و بنرهای تبلیغاتی
      کلیه موارد فوق در یک پنل مدیریت با دسترسی اختصاصی برای مدیر یا مدیران سایت می باشد که کاملا به زبان فارسی بوده و کار با آن نیاز به هیچ تخصصی ندارد.


##هزینه طراحی سایت دینامیک چقدر است؟

هزینه طراحی سایت دینامیک توسط طراحی سایت24 به امکانات و قابلیتهایی بستگی دارد که صاحب سایت می خواهد در سایت خود داشته باشد یا امکانات ویژه ای که برای کاربران می خواهد محیا کند. این امکانات را معمولا صاحب سایت به ما اعلام می کند اما کارشناسان ما در طراحی سایت24 نیز با توجه به اهداف و برنامه های شما به منظور توسعه تجارت و کسب و کارتان، به رایگان به شما مشاوره می دهند که چه امکاناتی برای شما مفید و چه امکاناتی مورد نیاز نمی باشد.
ویژگی ها و مزایای طراحی سایت دینامیک توسط طراحی سایت 24:

    سیستم مدیریت محتوای کاملا فارسی که از پایه توسط متخصصان طراحی سایت 24 توسعه داده شده است.
    استفاده از فناوری پیشرفته .NET مایکروسافت در برنامه نویسی و پایگاه قدرتمند SQL Server.
    رابط کاربری ساده و مناسب که تجربه کاربری راحتی را برای مدیر سایت در رسیدگی به امور بخش ها و مطالب مختلف سایت فراهم می کند.
    امنیت بالا و مطمئن.
    پشتیبانی مداوم و ارتقاء نرم افزار
    ایده آل برای سئو (ارتقاء سایت در موتورهای جستجو). طراحی سایت 24 تضمین می کند تمام نیازمندی های یک مدیر سایت جهت بهینه سازی ساختار و محتوای سایت برای موتورهای جستجو در سیستم مدیریت محتوای سایت های دینامیک ما فراهم شده است و مدیر سایت هیچ دغدغه فنی از این لحاظ نخواهد داشت.
